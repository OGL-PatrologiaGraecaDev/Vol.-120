Μ

25
ENGELMODI EPISCOPI
VERSUS
AD RADBERTUM ΑΒΒ ΑΤΕΜ.
Eloquii cultu vernantem texere mitram,
Bracteolisque auri fulgens diadema polire,
Quo te. sancte Pater, devotio dulcis adornat,
Ingenii vires, docilisque industria fandi
Nobilium poterit doctorum, compote voto,
Qui te fertilibus satiati rite magistro
Doctrinae dapibus, salientes dogmatis undas,
Largiiluosque vomunt arguti carminis imbres.
At nos exiguum sterili de cespite gramen,
Devotum tibimet carpentes munus amoris,
Turpiloquis liquidas'temeramus lusibus odas,
Materiesque virens calamo marcessit inerti.
Unde fuit pigri satius pressisse labelli
Organulum, ’lwsae vocis cohibendo fragorem :
Ec quid rancidulum lepida: mulcedinis aures
Exciperent, nectarve favi turbaret amaror.
Sed tamen igneolus devoti pectoris ardor,
Quo te, charus amor, placido complector honore,
Non modo reﬂexa; tenuit retinacula habenae,
Septorum pariter praedura repagula rumpens.
. Cum campo sedenim sese committit aperto,
Eﬂ‘renisque iubis aurarum flabra lacessit,
Non se carceribus fusum per inania ferri
Sentit et oppositas ludens pede proterit ulvas.
Ergo, beate Pater, decus et lux aurea mundi,
Ecclesiae columen. paradisi maxima cedrus,
Relligionis apex, ﬁdei fortissimus umbo,
Ergo precor liceat cursim mihi plaudere agrestis
Ingenii nugis, rauca reboante Thalia,
Festivos ludos, simplexque retexere carmen.
Nam dignum tibimet laudum praeconia ferre,
Mirandumque decus vita: vulgare verenter;
Lampade justitiae qua cunctis celsa beati
Prazmonstras iteris tendentis ad atria vita:
Et qua jam felix meruisti Patris in albo
Conscribi, coeli sociandus civibus almis.
Gloria te magnum praeclari monstrat honoris,
Quo tibimet cuncti, latus quos continet orbis,
Obsequiis parere piis, et supplice voto
Exoptant, gaudent, certant, “ capiunt, sataguntque.
Gratia sed potior virtutum culmine surgit,
Atque iubar ﬁdei prazfulgens solis ad instar
Ctelestis penetrat solii sublime tribunal.
Qui, meritis ﬂorens, morum probitate relucens,
Ingenio pollens, sensus moderamine gaudens,
Obsequio fervens, pietatisque ignibus ardens,
Mansuetus, placidus, prudens, justusque, benignus,
Devotus, humilis,_ mitis, blandusque probaris.
Quem noniraferox. non atri ruga tumoris,
Virus non odii, invidiae non denique pestis,
Non lascivus amor, foedus non ardor habendi,
Non mentita ﬁdem simulatio crimine fallens,
Non quoque latratus spumantis jui'gia litis,
Sordidulze labis caenoso polluit aetu,
Aut tempestivum mentis tenebravit acumen.
Sed pia simplicitas, virtus et conscia recti,
Quarum lacte sacro primis nutritus ab annis,
Virgineisque simul blanditus rite fomentis,
Ut cuculum tradunt irruptis crescere nidis,
Dum lucina melos nocturnis personat hymnis,
Igter. ﬂorigeros divini. dogmatis hortos
.Etatis solidum crevisti tempus adusque.
Galbanei nitido perﬂatum nectare roris
liiderites docuere jugi gaudere sereno,
Cunctorumque animis dulci bonitate placere.
Consiliive cati blando solamine fretus,
